---
title: "Zalegizować marihunaen? A komu to potrzebne?"
author: "Aleksander Politański"
date: 2020-04-30T23:31:14-05:00
categories: ["R"]
tags: ["R Markdown", "plot", "regression"]
---

```{r setup, include=FALSE}
knitr::opts_chunk$set(collapse = TRUE)
```

# Gdzie na świecie marihuana jest legalna

<img src="/img/mapa rekreac.jpg" width="100%" height="100%">

Powyższa mapka prezentuje stan legalizacji trawki na użytek rekreacyjny na świecie na dzień dzisiejszy. Oczywiście jest to pewne uproszczenie, w każdym kraju wygląda to trochę inaczej. Bazowałem tutaj na danych pobranych z [wikipedii](https://en.wikipedia.org/wiki/Legality_of_cannabis). Moja mapka delikatnie różni się od mapek tam zamieszczonych (kwestia innego podejścia do kategoryzacji). W Stanach Zjednoczonych i Australii sytuacja jest zróżnicowana w zależności od stanu/prowincji. W Nowej Zelandii natomiast niebawem ma odbyć się [referendum](https://en.wikipedia.org/wiki/2020_New_Zealand_cannabis_referendum) w sprawie legalizacji. 

Wyjaśnienia wymaga zapewne kategoria "Nielegalna ale conajmniej czasami tolerowana" - kategorię tę przypisywałem krajom, przy których Wikipedia po słowie "Illegal" dodaje "but...". Na przykład Wielka Brytania: "Illegal, but a cannabis warning or an on-the-spot fine ("Penalty Notice for Disorder") may be issued for simple possession instead of prosecution". Przy Polsce pojawia się komentarz "Illegal, but sometimes not enforced for small amounts, legal below 0.2% THC". 
Na pewno można dyskutować czy słusznie dokonałem tego podziału, ale moim celem był raczej zarys sytuacji. 



# A komu to potrzebne?

Według portalu money.pl, Polska mogłaby zarobić na legalizacji Marihuany [9mld złotych](https://www.money.pl/gospodarka/wiadomosci/artykul/podatek-od-haju-polska-zarobilaby-9-mld-zl,192,0,2414016.html). Fakty konopne podają dodatkowo, powołując się na Instytut Spraw Publicznych, że na pokrycie kosztów związanych z posiadaniem marihuany Polska wydaje co roku [80mln złotych](https://faktykonopne.pl/ile-kosztuje-wojna-z-narkotykami/). A jak wiadomo, mieć 10 złotych i nie mieć 10 złotych to razem 20 złotych... 

Warto jednak również wspomnieć, że wyliczenia bywają złudne. Dobrym przykładem może być Kanada, gdzie liczono na nieco większe wpływy do budżetu z legalizacji [niż w rzeczywistości odnotowano](https://nationalpost.com/news/politics/cannabis-taxes-not-bringing-the-cash-government-expected). 

Przyjmijmy jednak roboczo szacunki money.pl i załóżmy, że legalizacja rekreacyjnej trawki przyniosłaby budżetowi dodatkowe 9 miliardów wpływu.


# Ile to jest 9 miliardów?

No właśnie, takie kwoty trudno jest sobie wyobrazić. Tutaj z pomocą przychodzą wykresy. Fundacja Republikańska opracowuje co roku [Mapę Wydatków](https://www.mapawydatkow.pl/wydatki-2/mapa-wydatkow-panstwa-2018/) naszego państwa. Bazując na ich wyliczeniach dla 2018 roku, chciałem pokazać jak prezentuje się potencjalne, dodatkowe 9 miliardów na tle wszystkich wydatków.

<img src="/img/wydatki pub.jpg" width="100%" height="100%">

Przyznajmy, że w porównaniu z tym ile państwo wydaje rocznie na emerytury i renty, kwota z "zielonych" wpływów wygląda mizernie. Nieco bardziej do wyobraźni może przemówić to, że kwota ta wystarczyłaby do sfinansowania wszystkich wydatków na sport i jeszcze zostałoby 800 milionów. Takie dodatkowe wpływy mogłyby też pokryć 1/4 rocznych wydatków Polski na obronę narodową. Dużo? Mało? Przyjrzyjmy się innym, bardziej szczegółowym celom, na które rząd przeznaczał środki w 2018.

<img src="/img/wydatki pub sz.jpg" width="100%" height="100%">

Na bardziej szczegółowym poziomie możemy zobaczyć, że 9 miliardów to kwota bardzo znacząca. Sławne 500+ kosztuje nas tylko nieco ponad 2 razy więcej. Za 9 miliardów można przez rok finansować całe więziennictwo, straż pożarną i opiekę psychiatryczną wraz z leczeniem uzależnień. Szczegółowe kategorie wybrałem całkowicie arbitralnie ale wydaje mi się, że są to dość ważne a jednocześnie bliskie nam wszystkim elementy wydatków państwa. 


# Słowo podsumowania

W dobie zbliżającej się światowej recesji musimy stawiać sobie nowe pytania. Czy ewentualna legalizacja marihuany rozwiązałaby nasze wszystkie problemy? Oczywiście, nie. Ale może kwestia moralnego osądu tej kwestii jest dużo bardziej złożona niż chcieliby zagorzali konserwatyści. Musimy myśleć nie tylko o ewentualnym odurzaniu się i uzależnianiu części społeczeństwa ale też o nowych miejscach pracy, nowych wpływach do budżetu, mniejszych kosztach walki z przestępczością narkotykową i wielu wielu innych. Może warto tę sprawę jeszcze raz przemyśleć. 