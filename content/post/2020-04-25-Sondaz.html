---
title: "Sondaże prezydenckie 2020, czyli co się stało z opozycją?"
author: "Aleksander Politański"
date: 2020-04-25T23:31:14-05:00
categories: ["R"]
tags: ["R Markdown", "plot", "regression"]
---



<div id="historia-sondaży-prezydenckich-od-października-2019-do-kwietnia-2020" class="section level1">
<h1>Historia sondaży prezydenckich od października 2019 do kwietnia 2020</h1>
<p>Sondaże to integralna część każdych demokratycznych wyborów a także dobry sposób na przyciągnięcie uwagi czytelników rozmaitych portali informacyjnych. Rzadko jednak można natknąć się w sieci na podsumowanie serii przeprowadzonych sondaży. Postanowiłem zapełnić tę niszę i pokazać jak na przestrzeni ostatnich miesięcy zmieniało się poparcie dla poszczególnych kandydatów na urząd prezydenta RP. Najprawdopodobniej nie udało mi się zebrać wszystkich sondaży ale jest ich na tyle dużo, że można na ich podstawie wyciągnąć pewne wnioski. Zebrane wyniki zestawiłem też ze znaczącymi wydarzeniami, które mogły mieć wpływ na notowane sondażowo poparcie. Są to wydarzenia głośne medialnie ale wybrane przeze mnie całkowicie arbitralnie. Nie można w sposób jednoznaczny wnioskować, że współwystępowanie tych wydarzeń miało konkretny wpływ na zmianę poparcia poszczególnych kandydatów, ale można ostrożnie w ten sposób spekulować. I takiej też spekulacji się podejmę.</p>
<p><img src="/img/Wyniki 1 tury.jpg" width="100%" height="100%"></p>
</div>
<div id="interpretacja" class="section level1">
<h1>Interpretacja</h1>
<p>Jeśli miałbym pokusić się o interpretację wpływu wybranych faktów na notowania poparcia to powiedziałbym, że:</p>
<ol style="list-style-type: decimal">
<li>Sondaż, w którym Kosiniak-Kamysz miałby zwyciężyć z urzędującem prezydentem w ewentualnej II turze nie od razu wywindował kandydata ludowców w sondażach. Myślę jednak, że sondaż ten mógł zapaść w pamięć wyborcom i zebrać żniwo w połowie kwietnia, kiedy Kosiniak wysunął się na prowadzenie wśród kandydatów opozycyjnych. Wiele wskazuje na to, że to właśnie kandydat PSLu będzie głównym rywalem Andrzeja Dudy w nadchodzących wyborach.</li>
<li>Medialnie głośna konferencja Kosiniaka-Kamysza (“Chodź Tygrysie!”) - z wykresu możnaby zakładać, że nie zaszkodziła temu politykowi, ewentualnie nieco poprawiła jego notowania.</li>
<li>Pierwsze zachorowanie na koronawirusa w Polsce rozpoczyna drastyczne zmiany w sondażach. Na przestrzeni marca pojawia się największa zmiana w poparciu dla Andrzeja Dudy. Z poziomu około 40% na początku miesiąca do poziomu wyraźnie przekraczającego próg 50%. Z pięciu sondaży przeprowadzonych od końca marca do końca kwietnia, tylko jeden wskazuje, że obecnie urzędujący prezydent będzie potrzebował drugiej tury dla rozstrzygnięcia wyborów. Jednocześnie w marcu poparcie tracą wszyscy kandydaci opozycyjni. W mojej opinii, Andrzej Duda wiele zawdzięcza ministrowi Szumowskiemu, który zyskał ogromną sympatię Polaków w czasie pandemii. W teorii prezydent w Polsce jest bezpartyjny ale nie udawajmy, że którykolwiek faktycznie taki był. Wzrost sympatii do PiSu z pewnością przekłada się na wzrost poparcia dla Andrzeja Dudy.</li>
<li>Przekazanie 2 mld złotych telewizji publicznej nie zahamowało wzrostu poparcia dla Andrzeja Dudy. Być może miałoby jakiś wpływ na kampanię prezydencką gdyby nie przemożny wpływ epidemii. W moim przekonaniu PiS prezentował się w tym czasie jako partia, która działa i aktywnie walczy z epidemią a opozycja miała wyglądać na polityków małostkowych, skupionych tylko na krytyce partii rządzącej. Najwyraźniej ten przekaz do Polaków trafił. Nie bez udziału telewizji publicznej oczywiście…</li>
<li>Rząd ogłasza szczegóły “Tarczy antykryzysowej” - zdania przedsiębiorców odnośnie tego projektu są podzielone, wielu ekspertów wskazuje na wady proponowanego rozwiązania. Ale jednak względnie szybko udaje się PiSowi stworzyć konkretną propozycję. Czy to wystarczy żeby zatrzymać nadciągający kryzys? Samo to na pewno nie. Ale jak widać na wykresie, ekipa urzędującego prezydenta zyskała w oczach wyborców w czasie, w którym “Tarcza” została zaprezentowana i uchwalona.</li>
<li>W sondażu Kantaru dla Gazety wyborczej, opublikowanego na portalu tygodnika Wprost 26 marca wynikało, że prognozowana frekwencja majowych wyborów wyniesie już nie 60-70% (jak respondenci deklarowali wcześniej) ale zaledwie około 31%. Można mieć pewne zastrzeżenia co do sondażu zamawianego przez Gazetę ale warto odnotować, że wszystkie kolejne prognozy frekwencji oscylowały wokół 30%-40% (maksymalnie 47%). Wyglądało na to, że wyborcy opozycji zmienili nieco podejście do nadchodzących wyborów. Zamiast głosowania przeciwko Andrzejowi Dudzie, wybrali bojkot wyborów. W moim przekonaniu zwiastuje to duży potencjał awantury politycznej po wyborach. Zapewne legitymacja władzy prezydenta wybranego przez niewielki odsetek wyborców będzie podważana. Być może czeka nas odrodzenie KODu, lub utworzenie podobnej organizacji.</li>
<li>Do tej pory na przestrzeni marca wszyscy kandydaci opozycji tracili poparcie prawie po równo (z wyjątkiem Bosaka i Biedronia, którzy w marcu nieco zyskali). Natomiast od momentu ogłoszenia przez Małgorzatę Kidawę-Błońską pod koniec marca zawieszenia kampanii prezydenckiej zaczęła się sondażowa katastrofa kandydatki PO. Stawiam tezę, że mniej więcej w tym czasie wyborcy przypomnieli sobie, że to Kosiniak, jako jedyny w jednym sondażu pokonał ‘wirtualnie’ Dudę w pojedynku 1 na 1. I od tego momentu Kosiniak zyskał najwięcej z kandydatów opozycyjnych.</li>
<li>W połowie kwietnia odbyło się jeszcze głośne posiedzenie sejmu, na którym między innymi poddawano pierwszemu czytaniu (to jeszcze nie jest de facto głosowanie) projekt Kai Godek dotyczący zaostrzenia przepisów aborcyjnych. PiS ten projekt na tym etapie zaakceptował, co spotkało się z dużym oburzeniem środowisk feministycznych i z pewnością także dużej rzeszy Polaków myślących bardziej liberalnie. Jak widać na wykresie, nie na tyle jednak, żeby zatrzymać wzrost poparcia dla urzędującego prezydenta.</li>
</ol>
<table>
<caption><span id="tab:unnamed-chunk-1">Table 1: </span>Wyniki sondaży I tury</caption>
<thead>
<tr class="header">
<th></th>
<th align="left">Data.publikacji</th>
<th align="left">Za</th>
<th align="left">Sondażownia</th>
<th align="right">Duda</th>
<th align="right">Kidawa</th>
<th align="right">Kosiniak</th>
<th align="right">Hołownia</th>
<th align="right">Biedroń</th>
<th align="right">Bosak</th>
<th align="right">Korwin</th>
<th align="right">Zandberg</th>
</tr>
</thead>
<tbody>
<tr class="odd">
<td>1</td>
<td align="left">2019-10-16</td>
<td align="left">Wprost</td>
<td align="left">Instytut Badań Spraw Publicznych</td>
<td align="right">42.15</td>
<td align="right">23.49</td>
<td align="right">8.61</td>
<td align="right">-</td>
<td align="right">12.14</td>
<td align="right">-</td>
<td align="right">4.77</td>
<td align="right">-</td>
</tr>
<tr class="even">
<td>2</td>
<td align="left">2019-11-22</td>
<td align="left">Wprost</td>
<td align="left">Maison&amp;Partners dla portalu Onet.pl</td>
<td align="right">41.00</td>
<td align="right">21.00</td>
<td align="right">8.00</td>
<td align="right">8.00</td>
<td align="right">7.00</td>
<td align="right">2.0</td>
<td align="right">-</td>
<td align="right">-</td>
</tr>
<tr class="odd">
<td>3</td>
<td align="left">2019-11-24</td>
<td align="left">Wprost</td>
<td align="left">IBRiS dla Wirtualnej Polski</td>
<td align="right">43.80</td>
<td align="right">21.80</td>
<td align="right">8.30</td>
<td align="right">3.70</td>
<td align="right">-</td>
<td align="right">4.0</td>
<td align="right">-</td>
<td align="right">9.50</td>
</tr>
<tr class="even">
<td>4</td>
<td align="left">2019-12-09</td>
<td align="left">Wprost</td>
<td align="left">Kantar dla Platformy Obywatelskiej</td>
<td align="right">43.00</td>
<td align="right">27.00</td>
<td align="right">8.00</td>
<td align="right">-</td>
<td align="right">-</td>
<td align="right">-</td>
<td align="right">8.00</td>
<td align="right">9.00</td>
</tr>
<tr class="odd">
<td>5</td>
<td align="left">2019-12-22</td>
<td align="left">Wprost</td>
<td align="left">Instytut Spraw Publicznych na zlecenie Wirtualnej Polski</td>
<td align="right">43.89</td>
<td align="right">26.30</td>
<td align="right">7.26</td>
<td align="right">9.74</td>
<td align="right">-</td>
<td align="right">5.4</td>
<td align="right">-</td>
<td align="right">7.21</td>
</tr>
<tr class="even">
<td>6</td>
<td align="left">2020-01-09</td>
<td align="left">Wprost</td>
<td align="left">Sondaż na zlecenie Lewicy</td>
<td align="right">45.00</td>
<td align="right">23.00</td>
<td align="right">-</td>
<td align="right">-</td>
<td align="right">12.00</td>
<td align="right">-</td>
<td align="right">-</td>
<td align="right">-</td>
</tr>
<tr class="odd">
<td>7</td>
<td align="left">2020-01-14</td>
<td align="left">Wprost</td>
<td align="left">IBRiS</td>
<td align="right">44.00</td>
<td align="right">23.30</td>
<td align="right">7.00</td>
<td align="right">5.70</td>
<td align="right">6.60</td>
<td align="right">5.1</td>
<td align="right">-</td>
<td align="right">-</td>
</tr>
<tr class="even">
<td>8</td>
<td align="left">2020-01-26</td>
<td align="left">Wprost</td>
<td align="left">Estymator dla DoRzeczy.pl</td>
<td align="right">47.10</td>
<td align="right">24.10</td>
<td align="right">9.30</td>
<td align="right">5.60</td>
<td align="right">8.90</td>
<td align="right">4.6</td>
<td align="right">-</td>
<td align="right">-</td>
</tr>
<tr class="odd">
<td>9</td>
<td align="left">2020-01-30</td>
<td align="left">Wprost</td>
<td align="left">Maison&amp;Partners dla portalu Onet.pl</td>
<td align="right">38.30</td>
<td align="right">22.30</td>
<td align="right">6.30</td>
<td align="right">10.90</td>
<td align="right">9.00</td>
<td align="right">3.2</td>
<td align="right">-</td>
<td align="right">-</td>
</tr>
<tr class="even">
<td>10</td>
<td align="left">2020-02-22</td>
<td align="left">Wprost</td>
<td align="left">Social Changes na zlecenie wPolityce.pl</td>
<td align="right">40.00</td>
<td align="right">25.00</td>
<td align="right">9.00</td>
<td align="right">12.00</td>
<td align="right">9.00</td>
<td align="right">5.0</td>
<td align="right">-</td>
<td align="right">-</td>
</tr>
<tr class="odd">
<td>11</td>
<td align="left">2020-02-24</td>
<td align="left">Wprost</td>
<td align="left">United Survey dla Dziennika Gazety Prawnej i RMF</td>
<td align="right">41.90</td>
<td align="right">22.20</td>
<td align="right">10.40</td>
<td align="right">7.40</td>
<td align="right">8.20</td>
<td align="right">4.1</td>
<td align="right">-</td>
<td align="right">-</td>
</tr>
<tr class="even">
<td>18</td>
<td align="left">2020-02-24</td>
<td align="left">TVN</td>
<td align="left">Ipsos dla OKO.press</td>
<td align="right">41.00</td>
<td align="right">25.00</td>
<td align="right">7.00</td>
<td align="right">7.00</td>
<td align="right">9.00</td>
<td align="right">5.0</td>
<td align="right">-</td>
<td align="right">-</td>
</tr>
<tr class="odd">
<td>12</td>
<td align="left">2020-03-03</td>
<td align="left">Wprost</td>
<td align="left">IBRiS dla Onetu</td>
<td align="right">41.20</td>
<td align="right">23.10</td>
<td align="right">11.40</td>
<td align="right">7.60</td>
<td align="right">6.10</td>
<td align="right">4.8</td>
<td align="right">-</td>
<td align="right">-</td>
</tr>
<tr class="even">
<td>13</td>
<td align="left">2020-03-30</td>
<td align="left">Wprost</td>
<td align="left">IBRiS dla Onetu</td>
<td align="right">54.60</td>
<td align="right">12.10</td>
<td align="right">6.40</td>
<td align="right">3.70</td>
<td align="right">8.70</td>
<td align="right">9.2</td>
<td align="right">-</td>
<td align="right">-</td>
</tr>
<tr class="odd">
<td>14</td>
<td align="left">2020-04-06</td>
<td align="left">Wprost</td>
<td align="left">IBRiS dla Rzeczpospolitej</td>
<td align="right">47.00</td>
<td align="right">12.40</td>
<td align="right">12.00</td>
<td align="right">6.00</td>
<td align="right">6.70</td>
<td align="right">5.4</td>
<td align="right">-</td>
<td align="right">-</td>
</tr>
<tr class="even">
<td>16</td>
<td align="left">2020-04-09</td>
<td align="left">Fakt</td>
<td align="left">IBRiS dla Onetu</td>
<td align="right">52.90</td>
<td align="right">11.40</td>
<td align="right">12.60</td>
<td align="right">5.50</td>
<td align="right">7.30</td>
<td align="right">3.2</td>
<td align="right">-</td>
<td align="right">-</td>
</tr>
<tr class="odd">
<td>17</td>
<td align="left">2020-04-11</td>
<td align="left">ZET</td>
<td align="left">Estymator dla DoRzeczy.pl</td>
<td align="right">53.10</td>
<td align="right">13.40</td>
<td align="right">15.60</td>
<td align="right">4.90</td>
<td align="right">9.40</td>
<td align="right">3.3</td>
<td align="right">-</td>
<td align="right">-</td>
</tr>
<tr class="even">
<td>15</td>
<td align="left">2020-04-23</td>
<td align="left">PAP</td>
<td align="left">Kantar</td>
<td align="right">59.00</td>
<td align="right">4.00</td>
<td align="right">7.00</td>
<td align="right">7.00</td>
<td align="right">5.00</td>
<td align="right">5.0</td>
<td align="right">-</td>
<td align="right">-</td>
</tr>
</tbody>
</table>
</div>
