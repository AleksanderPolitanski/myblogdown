---
title: "Sondaże prezydenckie 2020, czyli co się stało z opozycją?"
author: "Aleksander Politański"
date: 2020-04-25T23:31:14-05:00
categories: ["R"]
tags: ["R Markdown", "plot", "regression"]
---



<div id="historia-sondaży-prezydenckich---i-tura" class="section level1">
<h1>Historia sondaży prezydenckich - I tura</h1>
<p>Sondaże to integralna część każdych demokratycznych wyborów a także dobry sposób na przyciągnięcie uwagi czytelników rozmaitych portali informacyjnych. Rzadko jednak można natknąć się w sieci na podsumowanie serii przeprowadzonych sondaży. Postanowiłem zapełnić tę niszę i pokazać jak na przestrzeni ostatnich miesięcy zmieniało się poparcie dla poszczególnych kandydatów na urząd prezydenta RP. Najprawdopodobniej nie udało mi się zebrać wszystkich sondaży ale jest ich na tyle dużo, że można na ich podstawie wyciągnąć pewne wnioski. Zebrane wyniki zestawiłem też ze znaczącymi wydarzeniami, które mogły mieć wpływ na notowane sondażowo poparcie.</p>
<p><img src="/img/Wyniki 1 tury.jpg" width="100%" height="100%"></p>
<p>Jeśli miałbym pokusić się o interpretację wpływu tych arbitralnie wybranych faktów na notowania poparcia to powiedziałbym, że:</p>
<ol style="list-style-type: decimal">
<li>Sondaż, w którym Kosiniak-Kamysz miałby szansę zwyciestwa przeciwko urzędującemu prezydentowi w ewentualnej II turze rozpoczął wyraźny wzrost jego notowań</li>
<li>Przekazanie 2 mld złotych telewizji publicznej nie zahamowało wzrostu poparcia dla Andrzeja Dudy</li>
<li>Ogłoszenie przez Małgorzatę Kidawę-Błońską zawieszenia kampanii, przy jednoczesnym braku wycofania swojej kandydatury zapoczątkowało dramatyczny spadek poparcia dla niej</li>
<li>Pomysł przeprowadzenia wyborów 10 maja wpływa bardzo demotywująco na elektorat opozycyjny. Być może pozostanie w domach ma być formą bojkotu (zgodnie z sugestią Kidawy), ale wydaje się to sprzyjać jedynie pozycji urzędującego prezydenta.</li>
</ol>
</div>
